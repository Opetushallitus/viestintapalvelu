<p><strong>Hyvä hakija,</strong></p>

<p>
    Osallistuit kevään 2021 perusopetuksen jälkeisen valmistavan koulutuksen hakuun. Toistaiseksi sinua ei ole valittu niihin koulutuksiin, joihin hait. Jos olet varasijalla, voit tulla hyväksytyksi vapautuvalle opiskelupaikalle. Tämän kirjeen lopussa on tietoa hakutoiveidesi tilanteesta opiskelijavalinnassa. Oppilaitokset päättävät valintaperusteista. Tietoa valintaperusteista saat Opintopolusta koulutusten kuvauksista sekä oppilaitoksista.
</p>

<p><strong>Jos et saanut opiskelupaikkaa?</p></strong>

<p>Oppilaitokset voivat järjestää jatkuvia hakuja mm. täyttääkseen valtakunnallisissa hauissa vapaiksi jääneitä paikkoja. Jatkuvan haun koulutustarjonta ja hakuohjeet löytyvät oppilaitosten omilta verkkosivuilta ja Opintopolusta. Kansanopistojen pitkät linjat mukaan lukien oppivelvollisille suunnatut vapaan sivistystyön koulutukset löytyvät Opintopolusta tai kansanopistot.fi -sivulta.
</p>

<p><strong>Hakeutumisvelvollisuus</p></strong>

<p>Oppivelvollisuusiän noustessa 18 ikävuoteen oppivelvollisella on ensimmäisen kerran tänä keväänä velvollisuus hakea toisen asteen koulutukseen, nivelvaiheen koulutukseen tai muuhun oppivelvollisuuden piiriin kuuluvaan koulutukseen ennen perusopetuksen viimeisen vuosiluokan päättymistä. Hakeutumisvelvollisuus toisen asteen koulutukseen koskee käytännössä niitä nuoria, jotka keväällä 2021 ovat perusopetuksen 9. luokalla (pääosin vuonna 2005 syntyneet).</p>

<p><b>Ohjausta ja tukea</b></p>
<p>Jos perusopetuksen päättävä jää ilman opiskelupaikkaa, perusopetuksen opinto-ohjaajat antavat oppivelvolliselle tukea ja ohjausta koulutuspaikan löytämiseen kesän aikana. Jos oppivelvollinen on vielä tämän jälkeen ilman opiskelupaikkaa, vastuu ohjauksesta ja valvonnasta siirtyy nuoren asuinkunnalle.</p>

<p>TE-palveluista saat koulutusneuvontaa ja apua ammatinvalintaan. Työlinjan koulutusneuvonnasta  (<a href="mailto:koulutusneuvonta@te-toimisto.fi">koulutusneuvonta@te-toimisto.fi</a> tai puh.
    0295 020 702) saat neuvontaa opiskeluun liittyvissä asioista, opintojen rahoituksessa sekä tietoa eri ammateista ja
    niihin johtavista koulutuksista. Osoitteesta <a href="http://te-palvelut.fi">te-palvelut.fi</a> löydät tietoa
    kaikista työ- ja elinkeinotoimiston tarjoamista palveluista.</p>
