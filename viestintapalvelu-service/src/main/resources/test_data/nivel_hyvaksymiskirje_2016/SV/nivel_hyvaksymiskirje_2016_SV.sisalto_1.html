<p>BÄSTA SÖKANDE,</p>

<p>Du har deltagit i ansökan till förberedande utbildning efter grundskolan 2016. Du har blivit antagen till ovannämnda utbildning. Vi kontrollerar skolbetygen och eventuella övriga betyg samt intyg som inverkat på antagningen. Antagningen kan hävas om du har angett felaktiga uppgifter.</p>

<p>Meddela så snart som möjligt till läroanstalten att du tar emot studieplatsen, men senast 19.8.2016. Annars går du miste om den studieplats som reserverats för dig.</p>

<p>På omstående sida av detta brev kan du se hur du har placerat dig till dina andra ansökningsönskemål. Efter att du har blivit antagen har dina eventuella lägre ansökningsmål automatiskt annullerats. Du kan alltså inte längre bli antagen till ett av dina lägre ansökningsönskemål. Om du är på reservplats kan du dock ännu bli antagen till ett högre ansökningsönskemål. Uppgifter om antagningsgrunderna får du i beskrivningarna av utbildningen i Studieinfo eller direkt från läroanstalten.</p>

<h2>Rätt att söka ändring</h2>
<br/>

<p>Du kan söka ändring till ett underkänt antagningsresultat genom besvär hos regionförvaltningsverket. Be om ett överklagbart beslut av läroanstaltens rektor. Du kan be om beslutet muntligt eller skriftligt. Du bör be om beslutet inom 30 dagar från och med det att du har fått detta meddelande som kännedom. Om inte något annat påvisas, anses du ha tagit del av handlingen på den sjunde dagen efter det att brevet har skickats (lag om yrkesutbildning 26 a §, gymnasielagen 19 a §).</p>

<p>Observera även att begäran om ändring av beslut måste göras senast inom 14 dagar efter att du fått ett skriftligt beslut av läroanstalten. Ändring i ett beslut söks genom besvär hos det regionförvaltningsverk inom vars område läroanstalten finns. Besvär som gäller svenskspråkig utbildning riktas dock till Regionförvaltningsverket i Västra och Inre Finland. Regionförvaltningsverkens adresser hittar du på omstående sida i slutet av det här brevet. Kontakta Studieinfos ansökningstjänst vid Utbildningsstyrelsen om du av någon orsak inte får ett beslutet av läroanstalten.</p>

<p>Vällkommen att studera!</p>