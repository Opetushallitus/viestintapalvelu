<p>MOTTAGANDE AV STUDIEPLATS OCH ANMÄLAN TILL STUDIER</p>
<blockquote>
    <b>Kom ihåg att både ta emot studieplatsen och anmäla dig till högskolan inom utsatt tid. I annat fall går du miste om studieplatsen.</b>
    (Universitetslag 38 §, 43 § /Yrkeshögskolelag 28 c §, 32 §). Ta i första hand emot studieplatsen via Min Studieinfo-tjänsten. Efter att du tagit emot studieplatsen, kan du anmäla dig till högskolan antingen via den riksomfattande anmälningstjänsten OILI (en länk till OILI öppnas i Min Studieinfo-tjänsten efter att du tagit emot din studieplats) eller på det sätt som högskolan informerar om.</blockquote>
<h2>Att ta emot studieplatsen</h2>
<p>Du kan ta emot endast en högskoleplats i utbildning som pågår under en och samma termin (1.8–31.12.2016). Bestämmelsen om en högskoleplats gäller både gemensam ansökan och separata ansökningar till högskolorna (inte ansökan om överflyttning).</p>
<p>För att kunna bekräfta din studieplats bör du ta emot platsen inom 14 dagar efter att studieplatsen har godkänts. Du hittar tidsfristen i blankettens nedre kant. Du kan göra en anmälan om mottagande av en studieplats endast en gång. Du kan inte i efterhand ändra den anmälan du gjort. </p>
<p>Du kan ta emot din studieplats elektroniskt genom att logga in i Min Studieinfo-tjänsten via en länk som du hittar i övre kanten av startsidan i Studieinfo.fi. För att kunna logga in med stark autentisering behöver du nätbankskoder, mobilcertifikat eller ett elektroniskt id-kort som beviljats av polis och dessutom en kortläsare. I Studieinfo.fi-tjänsten finns anvisningar för hur man elektroniskt tar emot studieplatsen. </p>
<p>Om du inte kan ta emot studieplatsen elektroniskt, ska du ta emot platsen med denna blankett. Skicka blanketten till den adress som finns i blankettens nedre kant. Se till att blanketten är framme inom 14 dagar från godkännandet. Du hittar tidsfristen i i slutet av blanketten. Ifall anmälan om mottagandet når högskolan för sent, går du miste om studieplatsen. </p>

<p><b>Då du tar emot en studieplats, är du inte längre förstagångssökande i kommande ansökningar.</b>
    Mera information: <a href="https://studieinfo.fi/wp/stod-for-studievalet/gemensam-ansokan/gemensam-ansokan-till-hogskolor/kvot-for-forstagangssokande/">https://studieinfo.fi/wp /stod-for-studievalet/gemensam-ansokan/gemensam-ansokan-till-hogskolor/kvot-for-forstagangssokande/</a>. Efter att du tagit emot studieplatsen, bör du inom den tidsfrist som högskolan angett dessutom anmäla dig som när- eller frånvarande vid ansökningsmålet för läsåret 2016-2017. I annat fall går du miste om din studierätt.
</p>

<h2>Att anmäla sig till högskolan</h2>
<p>Du kan anmäla dig till högskolan antingen elektroniskt via den riksomfattande anmälningstjänsten (OILI) i samband med mottagandet av studieplatsen eller på annat sätt som högskolan meddelar om.  </p>
<p>Om du tar emot studieplatsen, men blir och väntar på en studieplats på en högre placering, kan du anmäla dig som när- eller frånvarande först efter att din studieplats har bekräftats. Du får närmare anvisningar för anmälan i 1) OILI-tjänsten eller 2) av högskolan där ditt ansökningsmål finns (se länken ”Anvisningar för nya studerande” på resultatbrevets första sida). </p>
<p>Du kan anmäla dig som frånvarande endast på basis av lagstadgade skäl, dvs. militär- eller civiltjänstgöring, moderskaps-, faderskaps- eller föräldraledighet eller på grund av egen sjukdom eller skada. Om du inte anmäler dig går du miste om studieplatsen (Universitetslag 43 § /Yrkeshögskolelag 32 §). </p>
