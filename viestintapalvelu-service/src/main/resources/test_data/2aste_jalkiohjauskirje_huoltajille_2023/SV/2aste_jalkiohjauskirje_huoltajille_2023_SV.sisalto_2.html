<p><strong>Så här läser du tabellen</strong></p>

<p><b>Dina ansökningsmål:</b>  Dina ansökningsönskemål i den ordning du angett dem i din ansökan.</p>

<p><b>Antagna i relation till alla sökande:</b> Antagna till utbildningen och det totala antalet sökande.</p>

<p><b>Dina egna poäng och lägsta godkända poäng:</b> Poängen ges för flera olika delar. Uppgifter om antagningsgrunderna samt poängsättningen hittar du i Studieinfo, under rubrikerna Gymnasiet och Yrkesutbildning. Lägsta godkända poäng är det lägsta antalet poängantal, enligt vilken studerande har antagits till utbildningen. Poängantalet är inte den enda faktorn som inverkar på antagningsresultatet. Till exempel ett underkänt resultat i språkprovet kan hindra antagningen, oavsett poängantalet. Om du har sökt till utbildning med ett utländskt betyg eller utan avgångsbetyg har du inte fått några poäng.</p>

<p><b>Resultat från inträdes- eller lämplighetsprov:</b> Här kan du se ditt poängantal om du har sökt till en utbildning där det ordnades inträdes- och lämplighetsprov och du deltog i provet. Om du har sökt med ett utländskt betyg, utan avgångsbetyg eller om du har studerat matematik och modersmålet enligt individualiserad lärokurs, har du sökt via antagning enligt prövning och inte fått några poäng. Tilläggsinformation om resultatet får du direkt av den läroanstalt där du genomförde provet.</p>

<p><b>Antagningsresultat:</b> Antagningsresultatet kan vara godkänd, godkänd enligt prövning, på reservplats, underkänd eller annullerad. Annullerad betyder att du har blivit antagen till ett högre ansökningsmål. Ditt ordningsnummer om du är på reservplats. Du kan inte vara på reservplats till en utbildning om din antagningsuppgift är underkänd eller annullerad.</p>

<p><strong>Mer information om antagningsresultatet</strong></p>

<p><b>Samma antal poäng till yrkesutbildning</b></p> 
<p>Sökande till yrkesutbildning rangordnas enligt följande grunder:<br/><ol><li>prioritering av ansökningsmål</li><li>poängantalet för eventuellt inträdes- eller lämplighetsprov</li><li>allmän skolframgång</li><li>betonade vitsord </li></ol></p>

<p>Efter detta sker antagningen av studerande med samma poängantal i slumpmässig ordning.</p>

<p><b>Samma antal poäng till gymnasieutbildning</b></p>
<p>Gymnasierna antar de studerande i den ordning som anges av medeltalet. Om flera sökande har samma medeltal rangordnas de enligt följande grunder:<br/><ol><li>prioritering av ansökningsmål</li><li>medeltalet av läsämnen samt gymnastik, slöjd, huslig ekonomi, musik och bildkonst.</li></ol></p>

<p>Efter detta sker antagningen av studerande med samma poängantal i slumpmässig ordning.</p>

<p><b>Antagning enligt prövning:</b></p>
<p>Utbildningsanordnaren kan då det finns särskilda skäl anta studerande oberoende av poäng. Om du söker enligt prövning med inlärningssvårigheter, sociala skäl eller otillräckliga språkkunskaper deltar du även i den normala antagningen som baserar sig på poäng. Om du avlagt din grundutbildning utomlands, inte har fullgjort läroplikten (inget avgångsbetyg) eller eller om du har studerat matematik och modersmål enligt individualiserad lärokurs, kan du endast bli antagen på basis av prövning. Då är antagningsresultatet antingen godkänd enligt prövning eller underkänd.</p>

<p><b>Kontakt</b></p>
<p>Tilläggsinfo får du på adressen Studieinfo.fi. Om du behöver hjälp med att tolka brevet eller om antagningen orsakar frågor som inte klarnat via direkt kontakt till läroanstalten, kan du kontakta Studieinfos ansökningstjänst (info@studieinfo.fi eller tfn 029 533 1010).</p>

<p><strong>Rätt att söka ändring</strong></p>

<p>Du kan söka ändring till antagningsresultatet genom rättelseyrkan hos regionförvaltningsverket. Innan du ansöker om ändring bör du be om ett överklagbart beslut av den läroanstalt som fattat beslutet om antagningen. Du kan be om beslutet muntligt eller skriftligt. Du bör be om beslutet inom 30 dagar från och med det att du har fått detta meddelande för kännedom. Ändring i ett beslut söks genom rättelseyrkan inom 14 dagar efter att du fått antagningsbeslutet hos det regionförvaltningsverk inom vars område läroanstalten finns. Rättelseyrkan som gäller antagning till svenskspråkig utbildning riktas dock till Regionförvaltningsverket i Västra och Inre Finland. Regionförvaltningsverkens adresser hittar du i slutet av brevet. Kontakta Studieinfos ansökningstjänst vid Utbildningsstyrelsen om läroanstalten av någon orsak inte beviljar beslutet.</p>
