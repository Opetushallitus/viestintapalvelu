<p>BÄSTA SÖKANDE,</p>

<p>Du har deltagit i ansökan till förberedande utbildningar efter grundskolan 2016. Tillsvidare har du inte blivit antagen till någon av de utbildningar du sökt till. Om du är på reservplats kan du bli antagen om en studieplats blir ledig. På omstående sida av detta brev kan du se hur du har placerat dig i ansökan.</p>

<p>Läroanstalterna bestämmer om antagningsgrunderna. Uppgifter om antagningsgrunderna får du i Studieinfo i beskrivningarna av utbildningarna och från läroanstalterna.</p>

<h2>Rätt att söka ändring</h2>
<br/>

<p>Du kan söka ändring till ett underkänt antagningsresultat genom besvär hos regionförvaltningsverket. Be om ett överklagbart beslut av läroanstaltens rektor. Du kan be om beslutet muntligt eller skriftligt. Du bör be om beslutet inom 30 dagar från och med det att du har fått detta meddelande som kännedom. Om inte något annat påvisas, anses du ha tagit del av handlingen på den sjunde dagen efter det att brevet har skickats (lag om yrkesutbildning 26 a §, gymnasielagen 19 a §).</p>

<p>Observera även att begäran om ändring av beslut måste göras senast inom 14 dagar efter att du fått ett skriftligt beslut av läroanstalten. Ändring i ett beslut söks genom besvär hos det regionförvaltningsverk inom vars område läroanstalten finns. Besvär som gäller svenskspråkig utbildning riktas dock till Regionförvaltningsverket i Västra och Inre Finland. Regionförvaltningsverkens adresser hittar du på omstående sida i slutet av det här brevet. Kontakta Studieinfos ansökningstjänst vid Utbildningsstyrelsen om du av någon orsak inte får beslutet av läroanstalten.</p>

<h2>Om du inte fick en studieplats?</h2>
<br/>

<p>I Studieinfo hittar du uppgifter om olika utbildningsalternativ. Här kan du kontrollera vilka utbildningar som ännu har lediga studieplatser. Ansökan sker via tilläggsansökan i Studieinfo inom den ansökningstid som läroanstalten meddelar.</p>

<p>Folkhögskolorna erbjuder olika allmän- och yrkesbildande studielinjer. Utbildningsutbudet hittar du i Studieinfo. Ansökan sker direkt till läroanstalten enligt den tidtabell som läroanstalten meddelar.</p>

<p>Arbets- och näringsbyrån erbjuder utbildningsrådgivning och hjälp i frågor som gäller yrkesval och karriärplanering. Hos jobblinjens utbildningsrådgivning (<a href="mailto:utbildningsradgivning@te-byran.fi">utbildningsradgivning@te-byran.fi</a> eller tfn 0295 020 712) får du råd och vägledning i frågor som gäller studier, finansiering av studier samt information om olika yrken och utbildningar som leder till dem. Du hittar alla arbets- och näringsbyråns tjänster på adressen  <a href="http://www.te-tjanster.fi">www.te-tjanster.fi</a>.</p>


