<p><strong>Gratulerar,</strong></p>

<p>Du har godkänts som studerande till ovannämnda utbildning som ingick i gemensam ansökan till yrkes- och gymnasieutbildning våren 2021.</p>

<p>Kom ihåg att ta emot din studieplats senast 1.7.2021. Om du inte tar emot studieplatsen inom utsatt tid, går du miste om den.</p> 
  
<p>Du får i din e-post en länk med vilken du kan ta emot din studieplats. Du kan alternativt ta emot studieplatsen genom att logga in i Min Studieinfo via Studieinfo.fi. För inloggningen i Min Studieinfo-tjänsten kräver stark identifiering (t.ex. nätbankskoder). Läroanstalten kan dessutom kräva att du tar emot din studieplats skriftligt eller genom ett personligt besök på läroanstalten. Läs läroanstaltens anvisningar om mottagande av studieplats, som du får per e-post eller vanlig brevpost.</p>

<p>I detta brev finns information också om hur du har placerat dig till dina andra ansökningsönskemål. Efter att du har blivit antagen har dina eventuella lägre ansökningsmål automatiskt annullerats. Du kan alltså inte längre bli antagen till ett av dina lägre ansökningsmål. Om du är på reservplats kan du dock ännu bli antagen till ett högre ansökningsmål. Uppgifter om antagningsgrunderna samt poängsättningen hittar du i Studieinfo, under rubrikerna Gymnasiet och Yrkesutbildning.</p>

<p><b>Så här läser du tabellen:</b></p>

<p><b>Dina ansökningsmål</b></p>  
<p>Dina ansökningsönskemål i den ordning som du har angett i din ansökan.</p>

<p><b>Antagna / Alla sökande</b></p> 
<p>Antagna till utbildningen i relation till det totala antalet sökande.</p>

<p><b>Dina poäng / Lägsta godkända poäng</b></p> 
<p>Poängantalet kan bestå av flera olika delar. Uppgifter om antagningsgrunderna samt poängsättningen hittar du i Studieinfo, under rubrikerna Gymnasiet och Yrkesutbildning. Lägsta godkända poäng är det lägsta antalet poängantal, enligt vilken studerande har antagits till utbildningen. Poängantalet är inte den enda faktorn som inverkar på antagningsresultatet. Till exempel ett underkänt resultat i språkprovet kan hindra antagningen, oavsett poängantalet. Om du har sökt till utbildning med ett utländskt betyg eller utan avgångsbetyg har du inte fått några poäng.</p>

<p><b>Resultat från inträdes- eller lämplighetsprov</b></p> 
<p>Ditt poängantal om du har sökt till en utbildning där det ordnades inträdes- och lämplighetsprov och du deltog i provet. Om du har sökt med ett utländskt betyg eller utan avgångsbetyg, har du sökt via antagning enligt prövning och inte fått några poäng. Tilläggsinformation om resultatet får du direkt av den läroanstalt där du genomförde provet.</p>

<p><b>Antagningsresultat:</b></p> 
<p>Antagningsresultatet kan vara godkänd, godkänd enligt prövning, på reservplats, underkänd eller annullerad. Annullerad betyder att du har blivit antagen till ett högre ansökningsönskemål.</p>
<p>Här kan du se ditt ordningsnummer om du är på reservplats. Du kan inte vara på reservplats till en utbildning om din antagningsuppgift är underkänd eller annullerad.</p>

<p><strong>Tilläggsinfo om antagningsresultatet</strong></p>

<p><b>Samma poängantal till yrkesutbildning</b></p> 
<p>Sökande till yrkesutbildning rangordnas enligt följande grunder:<br/><ol><li>prioritering av ansökningsönskemål</li><li>poängantalet för eventuellt inträdes- eller lämplighetsprov</li><li>allmän skolframgång</li><li>betonade vitsord (betonade vitsord gäller endast grundskolebaserad utbildning)</li></ol></p>

<p>Efter detta sker antagningen av studerande med samma poängantal slumpmässigt.</p>

<p><b>Samma poängantal till gymnasieutbildning</b></p> 
<p>Gymnasierna antar de studerande i den ordning som anges av medeltalet av de i förordningen nämnda läroämnena. Om flera sökande har samma medeltal rangordnas de enligt följande grunder:<br/><ol><li>prioritering av ansökningsmål</li><li>medeltalet av de i förordningen (856/2006 ändring av förordning 948/2007) nämnda läroämnen samt gymnastik, slöjd, huslig ekonomi, musik och bildkonst</li></ol></p>

<p>Efter detta sker antagningen av studerande med samma poängantal slumpmässigt.</p>

<p><b>Antagning på basis av prövning</b></p>  
<p>Utbildningsanordnaren kan då det finns särskilda skäl anta studerande oberoende av poäng. Om du söker på basis av prövning på grund av inlärningssvårigheter, sociala skäl eller otillräckliga språkkunskaper deltar du även i den normala antagningen som baserar sig på poäng. Om du har avlagt din grundutbildning utomlands eller inte har fullgjort läroplikten (inget avgångsbetyg) kan du endast bli antagen på basis av prövning. I detta fall är antagningsresultatet antingen godkänd enligt prövning eller underkänd.</p>

<p><b>Kontakt</b></p>  
<p>Tilläggsinfo får du på adressen Studieinfo.fi. Om du behöver hjälp med att tolka brevet eller om antagningen orsakar frågor som inte klarnat via direkt kontakt till läroanstalten, kan du kontakta Studieinfos ansökningstjänst (info@studieinfo.fi eller tfn 029 533 1010).</p>
