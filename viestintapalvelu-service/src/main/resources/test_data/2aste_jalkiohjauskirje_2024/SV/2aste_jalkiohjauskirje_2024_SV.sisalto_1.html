<p><strong>Bästa sökande,</strong></p>

<p>Du deltog i gemensam ansökan till utbildning efter den grundläggande utbildningen våren 2024. Tillsvidare har du tyvärr inte blivit antagen till någon av de utbildningar som du sökte till. Du kan dock ännu bli antagen från en eventuell reservplats. I slutet av detta brev ser du ditt resultat för de utbildningar du sökte till. Vid antagningen av studerande följs undervisnings- och kulturministeriets förordning om antagning av studerande. Du hittar mer information om antagningsgrunderna och faktorer som ger poäng i Studieinfo, under rubriken Antagningsgrunder i gemensam ansökan.</p>

<p><strong>Om du inte fick en studieplats</strong></p>

<p>Läroanstalterna kan ordna kontinuerlig ansökan bland annat för att fylla lediga platser i den nationella gemensamma ansökan. Du hittar information om dessa och andra utbildningsalternativ samt ansökningsanvisningar i Studieinfo eller via läroanstalternas webbplatser. Folkhögskolornas långa linjer hittas i Studieinfo eller på webbplatsen folkhogskolor.fi.</p>

<p><strong>Ansökningsskyldighet</strong></p>

<p>En läropliktig ska före slutet av den sista årskursen inom den grundläggande utbildningen söka till utbildning på andra stadiet, till utbildning i övergångsskedet eller till annan utbildning som omfattas av läroplikten. Om den läropliktige inte får en studieplats i den gemensamma ansökan, fortsätter skyldigheten att söka till utbildning tills den läropliktige får en studieplats.</p>

<p><strong>Handledning och stöd</strong></p>

<p>Om en elev som avslutar den grundläggande utbildningen blir utan studieplats, ger elev- och studiehandledarna vid grundskolorna stöd och handledning att hitta en lämplig studieplats under sommaren. Om du är läropliktig och ännu efter sommaren är utan studieplats får du handledning via din egen boendekommun.</p>

<p>På TE-tjänster får du hjälp och stöd i frågor om utbildnings- och yrkesval (tfn 0295 020 702 eller utbildningsradgivning@te-byran.fi). På adressen te-tjanster.fi hittar du uppgifter om samtliga tjänster som TE-byrån erbjuder.</p>
