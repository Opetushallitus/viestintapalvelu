<h1>Mottagande av studieplats och anmälan till studier</h1>
<blockquote>Kom ihåg att både ta emot studieplatsen och anmäla dig till högskolan inom utsatt tid. I annat fall går du
    miste om studieplatsen (Universitetslag 38 §, 43 § /Yrkeshögskolelag 28 c §, 32 §). Ta i första hand emot
    studieplatsen elektroniskt via Min Studieinfo-tjänsten. Efter att du tagit emot studieplatsen, kan du anmäla dig
    till högskolan antingen elektroniskt (länken till anmälan öppnas i Min Studieinfo-tjänsten efter att du tagit emot
    din studieplats) eller på det sätt som högskolan informerar om.
</blockquote>

<h2>Att ta emot studieplatsen</h2>
<p>För att kunna bekräfta din studieplats bör du ta emot platsen före det sjunde dygnet efter att du har blivit godkänd kl. 15.00. Du kan göra en anmälan
    om mottagande av en studieplats endast en gång. Du kan inte i efterhand ändra den anmälan du gjort. Du kan ta emot
    endast en högskoleplats i utbildning som börjar inom samma termin (1.1.-31.7.2022). Bestämmelsen om en
    högskoleplats gäller både högskolornas gemensamma ansökan och separata ansökningar (med undantag av ansökan om
    överflyttning)</p>
<p>Du kan ta emot din studieplats elektroniskt genom att logga in i Min Studieinfo-tjänsten via en länk som du hittar i
    övre kanten av startsidan i Studieinfo.fi eller via en direkt länk: <a href="https://studieinfo.fi/oma-opintopolku/">Min Studieinfo - Ansökningar och mottagande av studieplats.</a> 
    För att kunna logga in med stark autentisering behöver du nätbankskoder,
    mobilcertifikat eller ett elektroniskt id-kort med kortläsare. I Min Studieinfo-tjänsten finns anvisningar för hur
    man elektroniskt tar emot studieplatsen.</p>
<p>Om du inte kan ta emot studieplatsen elektroniskt, kontakta högskolan där du vill ta emot en studieplats. Se till att högskolan 
    får din skriftlig bekräftelse före det sjunde dygnet efter att du har blivit godkänd kl. 15.00. Ifall anmälan om mottagandet når högskolan för sent, 
    går du miste om studieplatsen.</p>

<p>Då du tar emot en studieplats, är du inte längre förstagångssökande i kommande ansökningar. Mera information
    hittar du i Studieinfo.fi: <a href="https://opintopolku.fi/konfo/sv/sivu/forbered-dig-for-gemensam-ansokan-till-hogskolor#kvot-fr-frstagangsskande">Kvot för
    förstagångssökande.</a> Efter att du tagit emot studieplatsen, bör du inom den tidsfrist som högskolan angett dessutom
    anmäla dig som studerande vid ansökningsmålet. I annat fall går du miste om din studierätt.</p>

<h2>Att anmäla sig till högskolan</h2>
<p>Du kan anmäla dig till högskolan antingen elektroniskt via den riksomfattande anmälningstjänsten i samband med
    mottagandet av studieplatsen eller på annat sätt som högskolan meddelar om.</p>
<p>Om du tar emot studieplatsen, men blir och väntar på en studieplats på en högre placering, kan du anmäla dig som när-
    eller frånvarande först efter att din studieplats har bekräftats. Du får närmare anvisningar för anmälan i
    anmälningstjänsten samt av högskolan dit du antagits. Se länken: <a href="#ohjeet_uusille_opiskelijoille">"Anvisningar för nya studerande" nedan</a>.</p>
<p>Notera att om du är skyldig att betala terminsavgifter för dina studier så bör avgiften, eller en del av avgiften,
    betalas före du kan anmäla dig tillhögskolan. Detta kan du kontrollera av högskolan.</p>
<p>Du kan anmäla dig som frånvarande endast på basis av lagstadgade skäl, dvs. militär- eller civiltjänstgöring,
    moderskaps-, faderskaps- eller föräldraledighet eller på grund av egen sjukdom eller skada. Om du inte anmäler dig
    går du miste om din studierätt (Universitetslag 43 § /Yrkeshögskolelag 32 §).</p>
