<p>BÄSTA SÖKANDE,</p>

<p>Du har deltagit i gemensam ansökan till yrkes- och gymnasieutbildning våren 2019. Du har blivit antagen till ovannämda utbildning. Läroanstalten kontrollerar skolbetyg och arbetsintyg och eventuella övriga betyg och intyg som antagningen grundar sig på. Antagningen kan hävas om du har angett felaktiga uppgifter.</p>

<p><strong>Ta emot studieplatsen</strong></p>

<p>Ta emot din studieplats senast 27.6.2019. Om du inte tar emot studieplatsen inom utsatt tid, går du miste om den. Du kan ta emot din studieplats via en e-postlänk som du får i din e-post. Du kan också logga in i tjänsten Min Studieinfo på Studieinfo.fi:s startsida. För inloggningen i Min Studieinfo-tjänsten bör du stärka din identitet med nätbankskoder, mobilcertifikat eller ett elektroniskt id-kort. Läroanstalten kan dessutom kräva att du tar emot din studieplats skriftligt eller genom ett personligt besök på läroanstalten. Läs läroanstaltens anvisningar om mottagande av studieplats.</p>

<p>Du får dessutom antagningsbeslutet per e-post eller vanlig post av den läroanstalt, som du har antagits till.</p>

<p><strong>Rätt att söka ändring</strong></p>

<p>Du kan söka ändring till antagningsresultatet genom besvär hos regionförvaltningsverket. Innan du ansöker om ändring bör du be om ett överklagbart beslut av den läroanstalt som fattat beslutet om antagningen. Du kan be om beslutet muntligt eller skriftligt. Du bör be om beslutet inom 14 dagar från och med det att du har fått detta meddelande för kännedom. Ändring i ett beslut söks genom besvär hos det regionförvaltningsverk inom vars område läroanstalten finns. Besvär som gäller svenskspråkig utbildning riktas dock till Regionförvaltningsverket i Västra och Inre Finland. Regionförvaltningsverkens adresser hittar du på omstående sida i slutet av det här brevet. Kontakta Studieinfos ansökningstjänst vid Utbildningsstyrelsen om du av någon orsak inte beviljas beslutet av läroanstalten.</p>