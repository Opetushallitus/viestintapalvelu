<p>HYVÄ HAKIJA,</p>

<p>Osallistuit kevään 2016 ammatillisen koulutuksen ja lukiokoulutuksen yhteishaun lisähakuun. Sinut on hyväksytty opiskelemaan yllämainittuun koulutukseen. Tarkistamme valintaan vaikuttaneet koulu- ja työtodistukset sekä muut mahdolliset todistukset. Opiskelupaikka voidaan perua, jos olet ilmoittanut virheellisiä tietoja. Ilmoita opiskelupaikan vastaanottamisesta oppilaitokseen viimeistään xxx. Muuten menetät sinulle varatun opiskelupaikan. Jos sinulla on verkkopankkitunnukset, mobiilivarmenne tai sähköinen henkilökortti, voit kirjautua Oma Opintopolku -palveluun Opintopolku.fi:ssä ja ottaa opiskelupaikan vastaan palvelussa.</p>

<p>Tietoa opiskelijaksi ottamisen perusteista ja pisteytettävistä tekijöistä löydät Opintopolusta, Lukio- ja Ammatillinen koulutus -otsikoiden alta.</p>

<h2>Muutoksenhakuoikeus</h2>

<p>Voit hakea aluehallintovirastolta oikaisua tässä kirjeessä ilmoitettuun hylättyyn opiskelijavalinnan tulokseen. Ennen oikaisuvaatimuksen tekemistä sinun tulee pyytää muutoksenhakukelpoista päätöstä siltä oppilaitokselta, jonka opiskelijavalintaa koskevaan päätökseen haluat hakea oikaisua. Voit pyytää päätöstä suullisesti tai kirjallisesti. Päätöstä tulee pyytää 30 päivän kuluessa siitä, kun olet saanut tiedoksi tämän ilmoituksen. Vastaanottajan katsotaan saaneen asiasta tiedon seitsemäntenä päivänä kirjeen lähettämisestä, jollei muuta näytetä (Laki ammatillisesta koulutuksesta 26 a §, Lukiolaki 19 a §)</p>

<p>Huomaa myös, että oikaisuvaatimus on tehtävä viimeistään 14 päivän kuluessa siitä, kun olet saanut kirjallisen päätöksen oppilaitoksesta. Opiskelijavalintaa koskevaan päätökseen haetaan oikaisua siltä aluehallintovirastolta, jonka alueella oppilaitos sijaitsee. Ruotsinkielistä koulutusta koskevat oikaisuvaatimukset tulee kuitenkin osoittaa Länsi- ja Sisä-Suomen aluehallintovirastoon. Aluehallintovirastojen osoitteet löydät tämän kirjeen lopusta. Mikäli et jostain syystä saa päätöstä oppilaitoksesta, ole yhteydessä Opintopolun hakuneuvontaan.</p>

<p>Tervetuloa opiskelemaan!</p>