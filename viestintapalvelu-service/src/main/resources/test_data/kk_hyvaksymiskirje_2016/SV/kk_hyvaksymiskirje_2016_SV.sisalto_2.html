<p><b>Antagningsresultatet</b> kan vara godkänd, villkorligt godkänd, på reservplats, underkänd eller annullerad. Antagningen är annullerad om du har godkänts till ett av dina högre ansökningsönskemål. Antagningen är annullerad också då samtliga nybörjarplatser inom ansökningsmålet har fyllts, och ditt antagningsresultat inte räcker till för en studieplats. Om ditt antagningsresultat är underkänt, kan du inte godkännas till utbildningen, eftersom du inte uppfyller de minimikrav som ställs för att godkännande.
</p>
<p><b>Antagningssätt</b> - Dina poäng/Lägsta godkända poängantal (Lägsta godk.) / Lägsta godkända poängantal för förstagångssökande (Förstagångsp.): I denna punkt ser du ditt poängantal specificerat enligt ansökningsmålets antagningssätt, det lägsta poängantalet på basis av vilket sökande har godkänts till denna utbildning enligt antagningssätt. Poängantalet kan bestå av flera olika delar. Läs mera i antagningsgrunderna för ansökningsmålet om de faktorer som poängsätts. Enbart poängantalet inverkar inte ensamt på antagningsresultatet. Till exempel ett underkänt resultat för en urvalsprovsdel eller ett underkänt språkprov kan hindra antagning oberoende av det totala antalet poäng. Du får ett poängantal endast ifall det har varit möjligt att räkna ut ditt poäng enligt detta antagningssätt. Kolumnen är tom, om poängräkning inte används för detta antagningssätt eller om det inte har varit möjligt att räkna poäng för dig.</p>
<p><b>Din reservplats</b> - du ser din eventuella reservplats i denna kolumn. Du kan finnas på flera reservplatser för samma ansökningsmål. Högskolorna har angett antagningssätten i sina antagningsgrunder. Du hittar exaktare information om antagningssätten i antagningsgrunderna för ansökningsmålet.</p>
<p><b>Villkorligt godkänd</b> - betyder att antagningsbeslutet är villkorligt och kan bekräftas först då du visat för universitetet att villkoret har uppfyllts.</p>
<p>Om du behöver hjälp att tolka antagningsresultatet eller om du vill ha mera exakt information om grunderna för underkännande, kan du kontakta ansökningsservicen vid högskolan.</p>
