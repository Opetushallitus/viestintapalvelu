<p>BÄSTA SÖKANDE,</p>

<p>Du deltog i gemensam ansökan till yrkes- och gymnasieutbildning våren 2020. Tillsvidare har du tyvärr inte blivit antagen till någon av de utbildningar som du sökte till. Du kan dock ännu bli antagen från en eventuell reservplats. På omstående sida ser du ditt resultat för de utbildningar du sökte till. Vid antagningen av studerande följs undervisnings- och kulturministeriets förordning om antagning av studerande. Du hittar mer information i Studieinfo om antagningsgrunderna och faktorer som ger poäng, under rubrikerna Yrkesutbildning och Gymnasium.</p>

<p><strong>Rätt att söka ändring</strong></p>

<p>Du kan söka ändring till antagningsresultatet genom besvär hos regionförvaltningsverket. Innan du ansöker om ändring bör du be om ett överklagbart beslut av den läroanstalt som fattat beslutet om antagningen. Du kan be om beslutet muntligt eller skriftligt. Du bör be om beslutet inom 30 dagar från och med det att du har fått detta meddelande för kännedom. Ändring i ett beslut söks genom rättelseyrkan hos det regionförvaltningsverk inom vars område läroanstalten finns. Rättelseyrkan som gäller svenskspråkig utbildning riktas dock till Regionförvaltningsverket i Västra och Inre Finland. Regionförvaltningsverkens adresser hittar du på omstående sida i slutet av det här brevet. Kontakta Studieinfos ansökningstjänst vid Utbildningsstyrelsen om läroanstalten av någon orsak inte beviljar beslutet.</p>

<p><strong>Om du inte fick en studieplats</strong></p>

<p>Du hittar information om andra utbildningsalternativ i Studieinfo. Från och med 12.6 syns exempelvis gymnasieutbildningar med lediga studieplatser, vilka ingår i kontinuerlig ansökan. Du söker i kontinuerlig ansökan till gymnasium via Studieinfo, ansökningstiderna till olika läroanstalter och utbildningar varierar. I kontinuerlig ansökan till yrkesutbildning sker ansökan i Studieinfo eller via läroanstalternas hemsidor. Ansökningstiderna och ansökningsförfarandet varierar enligt läroanstalt.</p>

<p><strong>Andra alternativ</strong></p>

<p>Du kan söka till olika handledande utbildningar, dvs. till tionde klassen, till utbildning som handleder för yrkesutbildning (VALMA) eller till utbildning som förbereder för gymnasieutbildning (LUVA). Ansökan pågår fram till 21.7. Utbildningarna hittar du i Studieinfo.</p>

<p>Folkhögskolorna erbjuder dessutom olika allmänbildande och yrkesbildande studielinjer. Ansökan görs direkt till skolorna. Utbildningarna hittar du i Studieinfo.</p>

<p>Av arbets- och näringsbyråns utbildningsrådgivning (TE-tjänster) får du hjälp och stöd i frågor om utbildnings- och yrkesval, tfn 0295 020 702, mån-fre kl. 9.00–16.15, utbildningsradgivning(at)te-byran.fi</p>

<p>På adressen te-palvelut.fi hittar du uppgifter om samtliga tjänster som TE-byrån erbjuder.</p>
