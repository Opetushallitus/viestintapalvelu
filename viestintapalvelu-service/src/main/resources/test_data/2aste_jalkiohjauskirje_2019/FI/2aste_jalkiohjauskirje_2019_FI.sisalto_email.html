<p><strong>Hyvä hakija,</strong></p>

<p>Olet hakenut ammatillisen koulutuksen ja lukiokoulutuksen kevään 2019 yhteishaussa. Yhteishaun valinnat on nyt tehty. Voit ladata ja tulostaa opiskelijavalintojen tuloskirjeesi klikkaamalla seuraavaa linkkiä <a class="external-link" href="$securelink/tuloskirje.pdf" rel="nofollow">$securelink/tuloskirje.pdf</a>. Linkki on voimassa 3 kuukautta. Huomaathan, että ladattava tuloskirje on sen mukainen, mikä valintojen tilanne on ollut 14.6. Muutokset valinnoissa (esim. varasijojen muutokset) eivät päivity linkin kautta ladattavaan tuloskirjeeseen.</p>

<p>Jos olet varasijalla, valintatieto voi muuttua päivittäin. Jos tulet varasijalta hyväksytyksi tämän viestin jälkeen, saat siitä erillisen ilmoituksen.</p>

<p><strong>Ota opiskelupaikka vastaan</strong></p>

<p>Voit ottaa opiskelupaikkasi vastaan sinulle erikseen lähetettävän sähköpostilinkin kautta tai Oma Opintopolku -palvelussa, johonpääset Opintopolku.fi:n etusivulta. Voidaksesi kirjautua Oma Opintopolku -palveluun sisään vahvasti tunnistautuneena tarvitset verkkopankkitunnukset, mobiilivarmenteen tai sirullisen henkilökortin. Huomioithan oppilaitoksen antamat ohjeet liittyen opiskelupaikan vastaanottamiseen.</p>

<p>Saat lisäksi postitse valintapäätöksen siitä oppilaitoksesta, johon sinut on valittu.</p>

<p>Ota opiskelupaikka vastaan viimeistään 28.6.2019. Muutoin menetät tarjotun opiskelupaikan.</p>

<p><strong>Huom!</strong> Tämä viesti on lähetetty <a class="external-link" href="http://opintopolku.fi/" rel="nofollow">Opintopolku.fi</a>-palvelusta, älä vastaa tähän automaattiseen viestiin!</p>