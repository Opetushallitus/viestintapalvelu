<p>Grattis!</p>

<p>Du har blivit antagen som studerande vid ovannämnda utbildning inom ansökan till handledande utbildningar våren 2020.</p>

<p>Ta emot din studieplats senast 14.8.2020. Om du inte tar emot studieplatsen inom utsatt tid, går du miste om den.</p> 

<p>Om du har angett din e-postadress i ansökan får du en e-postlänk via vilken du kan ta emot din studieplats. Du kan alternativt logga in i tjänsten Min Studieinfo på Studieinfo.fi:s startsida. För inloggningen i Min Studieinfo-tjänsten bör du stärka din identitet med t.ex. nätbankskoder. Läroanstalten kan dessutom kräva att du tar emot din studieplats skriftligt eller genom ett personligt besök på läroanstalten. Läs läroanstaltens anvisningar om mottagande av studieplats i läroanstaltens antagningsbeslut.</p>

<p>I slutet av detta brev finns antagningsuppgifter om dina övriga ansökningsmål. Efter att du godkänts som studerande har dina eventuella lägre ansökningsönskemål annullerats automatiskt och du kan inte längre antas till dem. Du kan fortfarande bli godkänd till dina högre ansökningsönskemål från reservplats. Uppgifter om antagningsgrunderna får du i beskrivningen av utbildningen i Studieinfo eller på läroanstalternas webbplatser.</p>

<p><strong>Rätt att söka ändring</strong></p>

<p>Du kan söka ändring till antagningsresultatet genom besvär hos regionförvaltningsverket. Innan du ansöker om ändring bör du be om ett överklagbart beslut av den läroanstalt som fattat beslutet om antagningen. Du kan be om beslutet muntligt eller skriftligt. Du bör be om beslutet inom 30 dagar från och med det att du har fått detta meddelande för kännedom. Ändring i ett beslut söks genom rättelseyrkan inom 14 dagar efter att du fått beslutet. Ändring söks hos det regionförvaltningsverk inom vars område läroanstalten finns. Rättelseyrkan som gäller svenskspråkig utbildning riktas dock till Regionförvaltningsverket i Västra och Inre Finland. Regionförvaltningsverkens adresser hittar du i slutet av brevet. Kontakta Studieinfos ansökningstjänst vid Utbildningsstyrelsen om läroanstalten av någon orsak inte beviljar antagningsbeslutet.</p>
