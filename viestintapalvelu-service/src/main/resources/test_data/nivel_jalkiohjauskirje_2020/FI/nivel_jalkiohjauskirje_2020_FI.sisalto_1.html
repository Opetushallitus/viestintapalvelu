<p>HYVÄ HAKIJA,</p>

<p>
    Osallistuit kevään 2020 perusopetuksen jälkeisen valmistavan koulutuksen hakuun. Toistaiseksi sinua ei ole valittu
    niihin koulutuksiin, joihin hait. Jos olet varasijalla, voit vielä tulla hyväksytyksi vapautuvalle opiskelupaikalle.
    Tämän kirjeen lopussa näet hakutoiveidesi tilanteen opiskelijavalinnassa.
</p>

<p>Oppilaitokset päättävät valintaperusteista. Tietoa valintaperusteista saat Opintopolusta koulutusten kuvauksista sekä
    oppilaitoksista.</p>

<h2>Muutoksenhakuoikeus</h2>

<p>Jos olet tyytymätön opiskelijavalinnan tulokseen, voit hakea aluehallintovirastolta oikaisua valintapäätökseen. Oikaisua varten sinun pitää pyytää kirjallinen päätös siltä oppilaitokselta, jonka
    opiskelijavalintapäätökseen haluat hakea oikaisua. Oikaisuvaatimus on tehtävä viimeistään 14 päivän kuluessa päätöksen saamisesta. Opiskelijavalintaa koskevaan päätökseen haetaan oikaisua siltä
    aluehallintovirastolta, jonka alueella oppilaitos sijaitsee. Ruotsinkielistä koulutusta koskevat oikaisuvaatimukset tulee kuitenkin osoittaa Länsi- ja Sisä-Suomen aluehallintovirastoon.
    Aluehallintovirastojen osoitteet löydät tämän kirjeen lopusta. Mikäli et jostain syystä saa päätöstä oppilaitoksesta, ole yhteydessä Opintopolun hakuneuvontaan.</p>

<h2>Jos et saanut opiskelupaikkaa?</h2>

<p>Opintopolusta löydät tietoa eri koulutusvaihtoehdoista. Opintopolussa on nähtävillä koulutuksia, joihin on vielä vapaita paikkoja. Kymppiluokkien vapaille paikoille haet lisähaussa. LUVA- ja VALMA-koulutusten vapaille paikoille haet jatkuvassa haussa. Haku tehdään Opintopolun tai oppilaitoksen omien verkkosivujen kautta oppilaitosten erikseen ilmoittamina hakuaikoina.

<p>Kansanopistot tarjoavat oppilaitoksissaan erilaisia yleis- ja ammatillissivistäviä opintolinjoja, joihin voit hakea suoraan oppilaitokseen. Näet koulutukset Opintopolussa tai kansanopistojen omilla verkkosivuilla.
</p>

<p>Työ- ja elinkeinotoimiston Osaamisen kehittämispalveluista saat koulutusneuvontaa ja apua ammatinvalintaan. Työlinjan
    koulutusneuvonnasta (<a href="mailto:koulutusneuvonta@te-toimisto.fi">koulutusneuvonta@te-toimisto.fi</a> tai puh.
    0295 020 702) saat neuvontaa opiskeluun liittyvissä asioista, opintojen rahoituksessa sekä tietoa eri ammateista ja
    niihin johtavista koulutuksista. Osoitteesta <a href="http://te-palvelut.fi">te-palvelut.fi</a> löydät tietoa
    kaikista työ- ja elinkeinotoimiston tarjoamista palveluista.</p>
