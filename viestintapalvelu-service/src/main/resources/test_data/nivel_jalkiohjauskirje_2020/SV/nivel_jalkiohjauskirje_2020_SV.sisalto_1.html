<p>BÄSTA SÖKANDE,</p>

<p>Du deltog i ansökan till handledande utbildningar efter grundskolan 2020. Tillsvidare har du tyvärr inte blivit antagen till någon av de utbildningar som du sökte till. Du kan dock ännu bli antagen från en eventuell reservplats. På omstående sida ser du ditt resultat för de utbildningar du sökte till. Läroanstalten bestämmer själv om antagningsgrunderna. Du hittar mera information i Studieinfo.</p>
</p>

<p>Läroanstalterna fastställer sina egna antagningsgrunder. Du kan bekanta dig med dem i beskrivningarna av
    utbildningarna i Studieinfo eller på läroanstalternas webbplatser.
</p>

<h2>Rätt att söka ändring</h2>

<p>Du kan söka ändring till antagningsresultatet genom besvär hos regionförvaltningsverket. Innan du ansöker om ändring bör du be om ett överklagbart beslut av den läroanstalt som fattat beslutet om antagningen. Du kan be om beslutet muntligt eller skriftligt. Du bör be om beslutet inom 30 dagar från och med det att du har fått detta meddelande för kännedom. Ändring i ett beslut söks genom rättelseyrkan hos det regionförvaltningsverk inom vars område läroanstalten finns inom 14 dagar efter att du har fått beslutet. Rättelseyrkan som gäller svenskspråkig utbildning riktas dock till Regionförvaltningsverket i Västra och Inre Finland. Regionförvaltningsverkens adresser hittar du på omstående sida i slutet av det här brevet. Kontakta Studieinfos ansökningstjänst vid Utbildningsstyrelsen om läroanstalten av någon orsak inte beviljar beslutet.</p>
</p>

<p><strong>Om du inte fick en studieplats</strong></p>

<p>Du hittar information om olika utbildningsalternativ i Studieinfo. Du ser bland annat gymnasieutbildningar och yrkesutbildningar med lediga studieplatser. Du kan söka till lediga platser på tionde klassen via läroanstalternas tilläggsansökan. Till lediga platser på VALMA-utbildningen kan du söka via läroanstalternas kontinuerliga ansökan. Ansökan via tilläggsansökan eller kontinuerlig ansökan görs via Studieinfo eller läroanstalternas webbplatser. Ansökningstiderna och ansökningsförfarandet varierar enligt läroanstalt.</p>

<p><strong>Andra alternativ</strong></p>

<p>Folkhögskolorna erbjuder dessutom olika allmänbildande och yrkesbildande studielinjer. Ansökan görs direkt till skolorna. Utbildningarna hittar du i Studieinfo.</p>

<p>Av arbets- och näringsbyråns utbildningsrådgivning (TE-tjänster) får du hjälp och stöd i frågor om utbildnings- och yrkesval, tfn 0295 020 702, mån-fre kl. 9.00–16.15, utbildningsradgivning(at)te-byran.fi</p>

<p>På adressen te-palvelut.fi hittar du uppgifter om samtliga tjänster som TE-byrån erbjuder.</p>
